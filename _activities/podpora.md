---
title: Podpora dětí
longtitle: Podpora dětí ze sociálně slabších rodin
shorttitle: Podpora dětí
people:
  - marketa
---
V roce 2015 jsem v Řevnicích založila transparentní účet pro socialně slabší rodiny. Zjistila jsem totiž, že i v Řevnicích je bohužel dost rodin, převážně samoživitelek a samoživitelů, kteří potřebují pomoct. Oslovila jsem tedy nejprve své přátele a známé a později i lidi z Řevnic a okolí a poprosila je, aby měsíčně posílali na můj transparentní účet pravidelné příspěvky v libovolné výši podle jejich možností. Díky velkorysosti těchto lidí se mohu aktuálně starat o asi 20 rodin a pomáhat jim s různými strastmi. 
<!--vice-->

#### Jak to probíhá?

Prakticky to probíhá tak, že se s danou rodinou vždy sejdu a proberu s nimi, co je nejvíce tíží a také možnosti, jak bych jim mohla jejich situaci ulehčit. Každé rodině přitom pomůže něco jiného: někomu pomůže třeba jen zaplacení obědů ve školní jídelně, zaplacení družiny nebo zájmových kroužků, někdo potřebuje peníze na zinmí boty, ale třeba i na nákup potravin. Dělá mi radost, když pak děti z těchto rodin potkávám a vím, že se možná i díky naší pomoci mají aspoň o trochu lépe.