---
layout: post
title:  Řevnické děti se dotknou vesmíru
autor: jitka
image: dotkni-se-vesmiru.jpg
quote: Bude to pro děti zážitek na celý život.
quotecite: Petr Čermák
tags: projekt
---
Jak je to možné? Pod vedením lektorů robotických kroužků [Petra Čermáka](/lide/petr) a [Pavla Jisla](/lide/pavel) se zapojí do projektu [Dotkni se vesmíru](https://dotknisevesmiru.cz/), který mimo jiné podporuje Ústav fyziky atmosféry AV ČR. 

<!--vice-->


Celkem 45 školních týmů z celé republiky tak bude moci postavit a vypustit vlastní stratosférický balón k hranicím vesmíru a pořídit unikátní fotografie zakřivení Země z výšky 30 kilometrů. 
Cílem projektu je ukázat, že vědecké pokusy a bádání mají velký smysl a měly by být nedílnou součástí vzdělávacího systému. 

<!--quote-->

Za účast v projektu se platí nemalá částka, ale díky práci lektorů bez nároku na honorář jsme schopni ji částečně zaplatit z kurzovného, zbytek budeme chtít vybrat pomocí sponzorských darů.
Jak říká Petr Čermák: „*Věříme, že to děti bude bavit a že přímá zkušenost s konstrukcí i programováním reálného zařízení je hodně posune. Bude to pro ně zážitek na celý život.*“

Projekt se nyní nachází v rámci plánování, děti z robotického kroužku si musí vymyslet název týmu a název samotné sondy.
Rozhodli jsme se použít upravitelnou sondu [CUSTOM Kit](https://dotknisevesmiru.cz/index.php/openstratokit/), do sondy tak budeme moci doplnit vlastní čidla či jiné vybavení. Výrobou těchto čidel strávíme jarní část robotického kroužku.
Pavel Jisl doplňuje: „*Pokud bude zájem, rádi výstupy projektu představíme zájemcům z řad žáků, učitelů i veřejnosti. Průběžné informace budeme sdílet na Facebooku Klubu.*“





