---
layout: post   # to tu musí být
title: Obnovený klub rodičů se představil veřejnosti  # nadpis, max cca 30 znaků (vyzkoušet)
autor: andrea  # křestní jméno autora, lze nechat prázdné
image: prvni-setkani.jpg  # jméno obrázku v adresáři img/blog, velikost 900x600
quote: Nadšení pro věc bylo všudypřítomné.  # citát (nepovinné) - jeho umístění se dělá pomocí <!--quote--> v textu
quotecite: účastnice setkání  # kdo to řekl (nepovinné)
---
Dne 5.4.2022 v podvečer se ve školní jídelně poprvé sešli všichni příznivci klubu. Předsedkyně klubu Jitka Nosková
představila především vizi a plánované aktivity obnoveného klubu.

<!--vice-->

Svůj prostor dostali také představitelé jednotlivých aktivit, ať už šlo o robotiku, CLIL anebo podporu dětí. 
Zároveň během večera zazněla také řada dalších nápadů, kterými by klub mohl řevnické škole a jejím žákům prospět.
Ať už šlo o organizaci oblíbených vánočních školních trhů nebo podporu volnočasových aktivit starších dětí.
Mezi příznivci klubu byli nejen rodiče žáků, ale také mezi ně zavítal ředitel školy Tomáš Řezníček, který se už moc těší na 
vzájemnou spolupráci. Všichni přítomní se shodli, že nadšení rodičů a podpora vedení školy je to nejlepší, co klub mohlo potkat. 



V druhé polovině setkání proběhla členská schůze klubu, kde se řešilo hospodaření klubu, pravidla pro výběr členských příspěvků,
byli jmenováni garanti jednotlivých aktivit a také byl stanoven plán akcí včetně výzvy k překládání návrhů na akce pro rok 2022.
Zároveň byl krátce představen plánovaný projekt „Dotkni se vesmíru“, který spadá pod robotiku. 



Jak je vidět, program byl bohatý, nicméně to nejdůležitější je, že se ukázalo, jak potřebný klub může být a že společně toho můžeme ještě opravdu hodně dokázat!




<!--quote-->


