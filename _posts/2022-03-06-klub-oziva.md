---
layout: post
title:  "Klub rodičů řevnické školy znovu ožívá"
autor: jitka
image: klub.jpg
tags: klub
quote: Je dobře, že se po čase našli další rodiče, kteří se chtějí aktivně zapojit do dění ve škole.
quotecite: Kateřina Šupáčková
---
V dubnu letošního roku ožívá po covidové pauze klub rodičů a přátel naší školy. S novým názvem, ale stejným cílem přebírá štafetu od svého předchůdce, Řevnického kalamáře, který byl založen v roce 2016. 

<!--vice-->
<!--quote-->

Díky nadšení a nezištné práci mnoha lidí se podařilo dovybavit bezpečné místo ve škole a zorganizovat několik akcí, jejichž výtěžek spolu se zaplacenými příspěvky od rodičů vytvořil základ rozpočtu obnoveného klubu. Zakladatelka Řevnického kalamáře, Kateřina Šupáčková, obnovení Klubu vítá: „*Je dobře, že se po čase našli další rodiče, kteří se chtějí aktivně zapojit do dění ve škole. Ráda budu s Klubem spolupracovat například při pořádání akcí jako je oblíbený Svatomartinský průvod. Ale třeba nás společně napadne ještě něco dalšího.*“ Jménem obnoveného Klubu zakladatelkám Řevnického kalamáře děkujeme a těšíme se na spolupráci.


